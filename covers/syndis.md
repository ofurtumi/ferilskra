# Kynningarbréf - Þorvaldur Tumi Baldursson

Halló Syndis, góðan og blessaðan daginn.

Ég heiti Þorvaldur Tumi Baldursson og sæki hér um sumarstarf hjá ykkur. 

Að vinna hjá fyrirtæki sem er jafn áberandi og framsækið og Syndis vekur áhuga minn og mér þætti gaman að taka þátt í því starfi.
Tölvukunnátta mín og þjónustulund er mjög góð. Ég reyni alltaf að hugsa í lausnum og er óhræddur við að takast á við vandamál frá öllum sjónarhornum.
Ég er hress og áhugasamur um það sem ég tek mér fyrir hendur og er góður að aðlaga mig að nýju umhverfi.

Ég hef haft áhuga á tölvum frá því ég var lítill og í gegnum tíðina hefur sá áhugi hjálpað mér að þróa bæði þekkingu mína og kunnáttu á tölvum almennt.
Nú er ég að læra tölvunarfræði við HÍ þar sem ég bæti kenningalegum grunni ofan á þá reynslu sem ég hef sjálfur sankað að mér í gegnum árin.
Sú reynsla hefur komið sér vel í störfum sem ég sinnt, allt frá því að sjá um viðhald á tækjabúnaði upp í að forrita vefsíður og smátölvur. Með náminu í HÍ hefur þekkingin hins vegar margfaldast.

Á síðustu haustönn var ég aðstoðarkennari í vefforritun 1, áfanga sem ég hafði tekið árið áður, og sinnti kennslunni af metnaði. 
Það var krefjandi að kenna með námi en með forgangsröðun og skipulagi af minni hálfu tókst það vel og niðurstöður kennslukönnunar sýndu að nemendurnir voru mjög sáttir.
Eftir önnina fékk ég boð frá umsjónarkennara námskeiðsins um að vera líka aðstoðarkennari í framhaldsáfanganum vefforritun 2, sem ég tók að mér.
Kennslan, sérstaklega í vefforritun 2, hefur haldið mér á tánum varðandi nýjustu tækni í þeim geira þrátt fyrir að áherslur í náminu hafi verið að á aðra hluti eftir að ég lauk áföngunum.

Námsárangur minn í tölvunarfræði hingað til hefur verið mjög góður og eftir þrjár af sex önnum er meðaleinkun hjá mér 8.9. 

Síðastliðið ár hef ég verið skemmtanastjóri  Nörd, nemendafélags tölvunar- og hugbúnaðarverkfræðinema við HÍ, þar sem samskiptahæfileikar mínir og þjónustulund hafa blómstrað. 
Í starfinu hef ég skipulagt og haldið utan um viðburði auk þess að vera í samskiptum við fyrirtæki með óskir um vísindaferðir og bókun þeirra. 
Sú skipulagsfærni sem ég hafði fyrir, efldist við þetta og ég hef fundið að ég á auðvelt með að halda mörgum boltum á lofti og sjá um utanumhald fyrir margt fólk.

Ég tel að ég hafi fullt að bjóða. Ég er klár í mínu fagi, lausnamiðaður, jákvæður og skemmtilegur og mjög til í að læra eitthvað nýtt.

Takk fyrir að hafa mig í huga fyrir starfið, ekki hika við senda tölvupóst eða hringja, ég bíð spenntur eftir því að heyra frá ykkur.

Þorvaldur Tumi Baldursson
