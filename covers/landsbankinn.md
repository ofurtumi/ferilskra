# Kynningarbréf - Þorvaldur Tumi Baldursson
## 29. janúar 2023

Halló Landsbankinn, góðan og blessaðan daginn,
Ég skrifa hér til ykkar vegna umsóknar um sumarstarf. Ég er 21 árs gamall nemi í tölvunarfræði við Háskóla Íslands og hef brennandi áhuga á því að starfa fyrir fyrirtæki eins og Landsbankann sem situr í föstum sessi innan þjóðfélagsins. 
Ég hef mjög góða tölvukunnáttu og þjónustulund, reyni alltaf að hugsa í lausnum og forðast ekki að tækla vandamál úr öllum áttum. 
Ég er hress og áhugasamur um það sem ég tek mér fyrir hendur og er góður að aðlaga mig að nýju umhverfi.

Tölvukunnátta mín hefur verið til staðar frá því ég var lítill, hún hefur svo bara þróast og aukist síðan þá.
Nú er ég að læra tölvunarfræði við HÍ þar sem ég bæti við akademískri reynslu ofan á þá reynslu sem ég hef sjálfur sankað að mér í gegnum árin.
Þessi reynsla hefur komið sér vel í störfum sem ég tekið fyrir, allt frá því að sjá um viðhald á tækjabúnaði upp í að forrita vefsíður og smátölvur.

Ég vann sem aðstoðarkennari í vefforritun 1, áfanga sem ég hafði tekið árið áður, síðastliðna haustönn og stundaði það starf af metnaði.
Það var krefjandi að kenna með námi en með forgangsröðun og skipulagi af minni hálfu tókst það vel og nemendurnir voru mjög sáttir samkvæmt kennslukönnun.
Eftir önnina heyrði kennari áfangans í mér og ég beðin um að vera líka aðstoðarkennari í framhaldsáfanganum vefforritun 2 sem ég þáði.
Kennslan, sérstaklega í vefforritun 2, hefur haldið mér á tánum með nýjustu tækni í geiranum og komið í veg fyrir að ég dragist aftur úr.

Síðastliðið ár hef ég starfað sem skemmtanastjóri fyrir Nörd, nemendafélag tölvunar- og hugbúnaðarverkfræðinema við HÍ, þar sem samskiptahæfileikar mínir og þjónustulund hafa blómstrað. 
Starfið fól í ser að skipuleggja og halda utan um viðburði auk þess að senda tölpósta á fyrirtæki og bóka vísindaferðir í samræmi við þau.
Sú skipulagsfærni sem ég hafði nú þegar fyrir hefur margfaldast yfir árið og ég reikna bara með að hún aukist með tímanum. 

Landsbankinn er og hefur verið í fararbroddi bankaþjónustu á Íslandi og ég vonast til að geta verið partur af starfseminu hjá ykkur.  
Takk fyrir að hafa mig í huga fyrir starfið, ekki hika við senda tölvupóst eða hringja, ég bíð spenntur eftir því að heyra frá ykkur.

Þorvaldur Tumi Baldursson